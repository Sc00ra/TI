<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Robert Makłowicz</title>
  <link rel="stylesheet" href="biografia_css.css">
  <script src="kontakt_js.js"></script>
</head>
<body>
  <div class="container">
    <header>
      <nav class="menu">
        <a href="strona_glowna.html" class="logo_glowne">Makłolove</a>
        <a href="strona_glowna.html" class="nav-item">Strona główna</a>
        <a href="biografia.html" class="nav-item nav-item-special">O Robercie</a>
        <a href="media.html" class="nav-item">Robert w mediach</a>
        <a href="kuchnia-roberta.html" class="nav-item">Kuchnia Roberta</a>
        <a href="kontakt.html" class="nav-item">Kontakt</a>
      </nav>
    </header>


    <section class="photo-text-section">
           <div class="photo">
             <img src="bio_chleb.png" alt="Photo" class="photo-image">
           </div>
           <div class="text-box-ok">
             <h2> A teraz czas na kilka słów o naszej Ikonie...</h2>
             <p>"Najważniejsze trzy słowa dla Polski, Polaków, naszej kultury, filozofii: wódka, wojna i kiełbasa są rodzaju żeńskiego."</p>
             <p> Robert Makłowicz,<br> Źródło: Drugie śniadanie mistrzów, TVN24 </p>
           </div>
     </section>


      <section class="photo-text-section">

             <div class="text-box-ok">
               <p>Urodziłem się staraniem Beaty oraz Włodzimierza Makłowiczów, a miało to miejsce 12 VIII 1963 roku w Krakowie. W tym zacnym mieście upłynęło mi dzieciństwo i młodość, wiek dojrzały też mi w nim upływa, choć z przerwami dłuższymi, znaczonymi pobytami w Dalmacji, którą to sam wybrałem na swój drugi dom.</p>
               <p>Po powrocie do Krakowa założyłem rodzinę, ożeniwszy się z Agnieszką i spłodziwszy synów Mikołaja oraz Ferdynanda. W wielkim znoju starałem się utrzymać familię, pracując w latach 1993–2000 w redakcji „Gazety w Krakowie”, lokalnego wydania „Gazety Wyborczej”, skąd mnie zwolniono za nieprzychodzenie na poranne kolegia, co miało niezwykle demoralizować zespół. W gazecie zajmowałem się stale pisaniem recenzji kulinarnych i dorywczo krótkich notek o atakach rojów pszczół, kotach ściąganych z drzew przez strażaków oraz ciałach wyławianych z Wisły.</p>
               <p>Byłem współautorem telewizyjnych programów „Podróże kulinarne Roberta Makłowicza” oraz „Makłowicz w podróży”, przez kilkanaście lat niezmiennie najpopularniejszych kulinarnych audycji emitowanych przez polskie telewizje. Za aktywność telewizyjną zostałem raz wyróżniony nagrodą Wiktora, a sześciokrotnie Oskara Kulinarnego, jednakże od trzech lat swe nowe programy kulinarno-podróżniczo-historyczne zamieszczam wyłącznie na platformie You Tube.</p>
             </div>
             <div class="photo">
               <img src="bio_syn.jpeg" alt="Photo" class="photo-image">
             </div>
       </section>



 <section class="photo-text-section">
        <div class="photo">
          <img src="robert_cycki.jpg" alt="Photo" class="photo-image">
        </div>
        <div class="text-box-ok">
          <p>Jestem również autorem książek o tematyce jedzeniowej oraz kulturowej. Swe teksty publikowałem m.in. we „Wprost”, „Newsweeku”, „National Geographic”, „Tygodniku Powszechnym” i „Przekroju”.
Okazjonalnie występowałem w epizodach aktorskich w filmach realizowanych przez kolegów („Lejdis”), kilka razy parałem się dubbingiem („Mami Fatale”, „Asterix i Obelix: Imperium Smoka”) oraz grałem w słuchowiskach („Niech to usłyszą”).</p>
          <p>Historią pasjonuję się od zawsze, zwłaszcza dziejami Europy Środkowej w dobie panowania Habsburgów, ze szczególnym uwzględnieniem dwóch ostatnich władców tejże dynastii – cesarzy Franciszka Józefa oraz Karola. </p>
          <p> Pozostałe zainteresowania leżą w szeroko pojętej sferze konsumpcji – od literatury (ulubieni autorzy: Joseph Roth i Andrzej Bobkowski) poprzez muzykę (od punk rocka po Mahlera i Bartóka, ze szczególnym uwzględnieniem pieśni ludu Csángo) po destylaty owocowe (gruszki odmiany Williams, morele, czereśnie, wiśnie, śliwki, jabłka, maliny, pigwa oraz mieszane), wina (zwłaszcza z odmian grüner veltliner, vernatsch oraz pinot noir) i kuchnię (przedziwna predylekcja do mamałygi z bryndzą i skwarkami z mangalicy). </p>
        </div>
  </section>

</body>
</html>
